
5
ANACLETUS PAPA
NOTITIA.
(Ex libro pontiﬁcali Damasi papas, ap. MANSI, Concil., Ι, 597.)
Anacletus (1) natione Graecus ¹ ex patre Antiocho, sedit annos novem, menses tres [cod. Luc., duos],
dies decem ; fuit autem temporibus Domitiani (2), a consulatu Domitiani decimo et Sabini, usque ad
Domitianum decimo septimo (3) et Clementem consules. Hic memoriam beati Petri construxit et com-
posuit (4), dum presbyter factus fuisset beato Petro,seu alia loca, ubi episcopi reconderentur sepultura ;
ubi autem et ipse sepultus est in pace, juxta corpus beati Patri, tertio Idus Julii. Hic fecit ordinationes
duas [iuxta Plotinam, unam] per'mensem Decembrem, presbyteros quinque, diaconos tres, episcopos
per diversa loca numero sex. Et cessavit episcopatus dies xm.
¹ De Athenis.
NOTIE.
(1) Anacletus. Post interregnum quatuor men-
sium et decem dierum, anno Christi 103 [102],
Trajani imperatoris iv, tertia die mensis Aprilis,
Anacletus multis rebus praeclare gestis celeberri-
mus, Christianae religionis summum pontificatum
adeptus, Clementi per martyrium sublato subroga-
tur. Quod Liber pontiﬁcalis in Vita Clementis epi-
scopatum Romanis Ecclesiae viginti diebus et uno
cessasse scribit, vix est credibile, cum tam brevi
temporis spatio martyrium Clementis, Chersoneso
trans Pontum sita, Romam nuntiari non potuerit.
Baron. anno 102, num. 2, et seq. anno, num. 2.
Unde acciderit quod Anacletus a Tertuliano Cle-
menti anteponatur, ab Epiphanio agtem haeresi 27
plane omittatur, supra diximus in adnotationibus
ad Vitam Clementis. Sev. BINIUS.
(2) Fuit autem temporibus Domitiani. Mira Libri
pontificalis varietas et repugnantia : cum supra
Clementem Anacleti praedecessorem tertio anno
Trajani e vita sublatum esse scripserit, Anacletus
non sub Domitiano,sed verius sub Trajano sedisse
potuit. In.
(3) A consulatu Domitiani x et Sabini usque ad
consulatum Domitiani xvn. Novus error auctoris.
Si Anacletus sub adnotatis consulibus pontificatum
tenuit, eum Clementem antecessisse, imo simul
cum Cleto et Clemente sedisse oportuit. Nam deci-
mus Domitiani consulatus cum anno Christi 86
[84], Domitiani imperatoris ιιι coincidit. Decimus
septimus vero ejusdem consulatus cum anno Chri-
sti 91 [02], Domitiani imperatoris χι concurrit.
