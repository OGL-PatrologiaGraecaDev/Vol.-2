1149

Ut primum positi membrorum pondera cedunt;
Terrenisque leves resolutis nexibus ibunt,
Ac praprias capient diversis partibus oras
Ast alias laetis revocari protinus auris,
Servari penitus decretae ad praemia legis,
Dum motis iterum revirescant corpora membris.
Illic occultis claudentur prava tenebris.
Tunc homines primae pensare praemia vitae
Incipient, crimenque suum culpasquc putare,
Et poenis retinere, procul de morte futuris,
Judiciisqne Dei memores adstare piorum,
ExSpectare suam suorumque ex crimine pennam;
Funditus aut pecorum sine nomine vivere vitam,
Incassumque Deo jam surdo fundere ﬂetum.
CAPUT V.
An Deus omnipotens, cujus sub lege reguntur
Omnia, non valeat post mortem reddere vitam?
Aut aliquid Dominus rerum non posse videtur?
Si potuit tenebris pulsis extendere lucem,
Atque omnem verbo subito componere molem,
Omnia de nihilo quoque voce potente parare,
Cur non ex aliquo possit componere notam,
Quae fuerat quondam, quam ﬁnxerat ante, ﬁgura?
Adsimilemque sibi jubeat resurgere formam ?
Cum sint cuncta Dei, reddit magis omnia tellus,
Jussa retexet enim quidquid contexerat olim.
Si quem forte rogis abolevit ﬂamma sepultum,
Aut aliquem caecis disiecerit aequor in undis,
Si cujusque fame satiarunt viscera pisces,
Aut ﬁxere ferae crudelia funera membris,
Alitibns jacuit raptato corpore sanguis,
Ultima non Domino rapient sua munera magno
Apparere Deo vivos de morte necesse est,
Resumptisque suis homines adstare ﬁguris.
Arida sic vacuis redduntur semina terris,
Et penitus ﬁxis putrescunt mortua sulcis.
Nonne animatur et hinc reparatis culmen aristis,
Atque iterum vivis ﬂavescunt fortia granis,
Consurguntque novae vario cum foenore messes?
Sidera cuncta cadunt, iterumque renata nitescunt.
Et dies in densa moritur cum lumine nocte,
Occidit et jam nox rebus mox luce retectis,
Jamque suis alia atque alia dies surgit ab astris,
Solque cadit, splendorifero qui lumine clarus;
Lux perit umbrato venienti vespere mundo
Et renovata suo vivit fuligine phoenix,
Et sua mox volucris (mirum) post busta resurgit.
Tempore nuda suis foliis quoque fruticat arbor,
Pomorumque iterum curvantur germine rami.“
Submissique omnes genibus veneranter adorant.
Comm entarius.
(⁸77) (line pinnis pullulat aetas, etc. Eodem spec-
tat quod subjicit auctor : pueri, et :
Infantumque gemens resonat vagitibus orbis.
Sed sane haec intelligenda sunt, quod nempe etiam
pueri et infantes resurgent; non tamen in eadem
aetate, sed (juxta quod Apostolus scribit Ephes. ll)
an nos .
